Jag byggde projektet med React och valde svenska som språk i hela gränssnittet. Jag valde att använde en rak struktur med pages, components och specifik CSS per komponent. För datalagring använde jag en db.json-fil som fungerade som ett simpelt backend-API. Detta var tillräckligt för mitt syfte och lät mig fokusera på frontenden utan att fokusera på databasen överdrivet mycket.

Jag använde flera moderna bibliotek och verktyg, bland annat axios för HTTP-anrop, react-router-dom för navigering, swiper för bildkaruseller och canvas-confetti för att skapa en visuell effekt när en order genomfördes.

En utmaning för mig var att tänka i komponenter. Jag har tidigare inte byggt appar på det här sättet, och det kändes ovant att bryta ner gränssnittet i små, återanvändbara delar. Men jag lyckades ändå till exempel skapa en återanvändbar navbar-komponent, vilket kändes som ett steg i rätt riktning. En annan sak jag hade lite svårare med var CSS – särskilt felsökning. Ibland “slutar bara saker funka” utan att jag snabbt ser varför, vilket gjorde att vissa layoutproblem tog längre tid än nödvändigt att lösa.

Jag avände ju också Figma i det här projektet, men mest som prototypverktyg. Jag kände mig inte helt bekväm med att ta en Figma-design hela vägen till produktion, men jag har definitivt lärt mig mer om vikten av design och struktur.

React påminde mycket om hur man bygger med Node.js och Express, vilket gjorde det lättare att förstå vissa saker. Jag valde att arbeta med “code behind”-liknande struktur där logik och rendering finns i samma fil – detta för att jag ville hålla det enkelt och förstå hur React fungerar under huven innan jag ger mig på mer avancerade patterns.

Sammanfattningsvis är jag nöjd med projektet. Jag fick till en clean design och användarupplevelsen blev enkel och tydlig – precis som jag ville. Om jag hade mer tid skulle jag finslipa vissa detaljer i CSS, till exempel lägga till mer padding i favoritsidan så det inte ser så ihoptryckt ut. Men jag känner verkligen att jag utvecklats under detta projekt, både tekniskt och i hur jag planerar och reflekterar över min kod.